---
title: HHKB Pro 2  / Recensione
subtitle: Non ditele che non è meccanica!
date: 2018-01-15
thumb_img_path: images/8.jpg
content_img_path: images/8.jpg
excerpt: Photography is the science, art and practice of creating durable images by
  recording light or other electromagnetic radiation, either electronically by means
  of an image sensor, or chemically by means of a light-sensitive material such as
  photographic film.
template: post

---
Cercare l'oggetto definitivo è il cruccio per tutti i malati mentali come me che di ogni singola cosa ne comprano 10 modelli diversi, partono con il più economico per poi salire via via con la qualità e i costi, arrivando ben oltre quello che si erano immaginati inizialmente. In poche righe vi ho praticamente spiegato la mia vita.

Dopo praticamente 3 anni di tastiere meccaniche (parlando di passione vera e propria, le conoscevo e utilizzavo già molto tempo prima), sono arrivato seriamente ad andare a spendere 10 volte oltre il prezzo pagato per la prima tastiera meccanica. Per un risultato che è: **scrive lo stesso!!** 

Scherzi a parte, dopo essermi trovato sulla scrivania di casa (e lavoro) praticamente di tutto, non mi è sembrato giusto saltare un tassello importante del mondo delle meccaniche, con la HHKB, che a dirla tutta non è nemmeno una tastiera meccanica, ma ha un caratterino tutto pepe che non vi permetterà di dirglielo in faccia!

Difatti è una tastiera con la quale non si può approcciare come tutte le altre, non puoi connetterla al PC e cominciare a scrivere, perché ti renderai conto fin da subito che c'è qualcosa di profondamente diverso in questa tastiera.

Happy Hacking Keyboard nasce negli anni 90, da un programmatore che decide di creare un prodotto che non esiste, ma ce n'è un gran bisogno. Userà un layout Unix dedicato alla programmazione, e invece dei soliti switch mecccanici, ci sono questi switch "ibridi", dove sotto il keycap abbiamo uno stantuffo, ancora attaccato al backplate, che preme su una membrana che a sua volta preme su una molla conica, la quale effettua il contatto una volta arrivata fino in fondo. Qui sotto non c'è un backplate in metallo, switch con molle particolari, ecc. Qui c'è solo plastica, e che plastica!